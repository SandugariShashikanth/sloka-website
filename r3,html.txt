<html>
<head></head>
<body>
सौराष्ट्रे सोमनाथं च श्रीशैले मल्लिकार्जुनम् ।<br>
उज्जयिन्यां महाकालम्ॐकारममलेश्वरम् ॥१॥<br><br>
परल्यां वैद्यनाथं च डाकिन्यां भीमाशंकरम् ।<br>
सेतुबंधे तु रामेशं नागेशं दारुकावने ॥२॥<br><br>
वाराणस्यां तु विश्वेशं त्र्यंबकं गौतमीतटे ।<br>
हिमालये तु केदारम् घुश्मेशं च शिवालये ॥३॥<br><br>
एतानि ज्योतिर्लिङ्गानि सायं प्रातः पठेन्नरः ।<br>
सप्तजन्मकृतं पापं स्मरणेन विनश्यति ॥४॥<br><br>
<h1>Meaning of sloka 1:-</h1><br><br>
१. श्रीसोमनाथ काठियावाड़ प्रदेश के अन्तर्गत प्रभासक्षेत्र में विराजमान है। <br>
२. यह पर्वत मद्रास प्रान्त के कृष्णा जिले में कृष्णा नदी के तट पर है, इसे दक्षिण का कैलास कहते हैं। <br>
३. श्रीमहाकालेश्वर मालवा प्रदेश में क्षिप्रा नदी के तट पर उज्जैननगर में विराजमान है, उज्जैन को अवन्तिकापुरी भी कहते हैं।<br>
४. ॐकारेश्वर का स्थान मालवा प्रान्त में नर्मदा नदी के तट पर है। उज्जैन से खण्डवा जाने वाली रेलवे लाइन पर मोरटक्का नामक स्टेशन है, वहाँ से यह स्थान १० मील दूर है।<br>
 यहाँ ॐकारेश्वरऔर अमलेश्वर के दो पृथक्-पृथक् लिंग हैं, परन्तु ये एक ही लिंग के दो स्वरूप हैं।<br><br>
 <h1>Meaning of sloka 2:-</h1><br><br>
 १. आन्ध्र प्रदेश के हैदराबाद नगर से पहले परभनी नामक जंक्शन है, वहाँ से परलीतक एक ब्रांच लाइन गयी है, <br>
 इस परली स्टेशन से थोडी दूर पर परली ग्राम के निकट श्रीवैद्यनाथ नामक ज्योतिर्लिंग है। शिवपुराण में वैद्यनाथं चिताभूमौ’<br>
 ऐसा पाठ है, इसके अनुसार संथाल परगने में ई० आई० रेलवे के जैसीडिह स्टेशन के पासवाला वैद्यनाथ शिवलिंग ही वास्तविक वैद्यनाथज्योतिर्लिंग सिद्ध होता है; <br>
 क्योंकि यही चिताभूमि है। २. श्रीभीमशंकर का स्थान बम्बई से पूर्व और पूना से उत्तर भीमा नदी के किनारे सह्यपर्वत पर है। यह स्थान लारी के रास्ते से नासिक से लगभग १२० मील दूर है। <br>
 सह्यपर्वत के एक शिखर का नाम डाकिनी है। इससे अनुमान होता है कि कभी यहाँ डाकिनी और भूतों का निवास था। <br>
 शिवपुराण की एक कथा के आधार पर भीमशंकर ज्योतिर्लिंग आसाम के कामरूप जिले में ए० बी० रेलवे पर गोहाटी के पास ब्रह्मपुर पहाड़ी पर स्थित बतलाया जाता है।<br>
 कुछ लोग कहते हैं कि नैनीताल जिले के उज्जनक नामक स्थान में एक विशाल शिवमन्दिर है, वही भीमशङ्कर का स्थान है।<br>
 ३. श्रीरामेश्वर तीर्थ प्रसिद्ध है, यह तमिलनाडु (मद्रास) प्रान्त के रामनद जिले में है। ४. यह स्थान बड़ौदा राज्यान्तर्गत गोमतीद्वार का से ईशानकोण में बारह-तेरह मील की दूरी पर है।<br>
 कोई कोई निजाम हैदराबाद राज्य के अन्तर्गत औढ़ाग्राम में स्थित शिवलिंग को ही ‘नागेश्वर’ ज्योतिर्लिंग मानते हैं। <br>
 कुछ लोगों के मत से अल्मोड़ा से १७ मील उत्तर-पूर्व में यागेश (जागेश्वर) शिवलिंग ही नागेश ज्योतिर्लिंग है।<br><br>
 <h1>Meaning of sloka 3:-</h1><br><br>
 १. काशी के श्रीविश्वनाथजी प्रसिद्ध ही हैं। <br>
 २. यह ज्योतिर्लिंग महाराष्ट्र प्रान्त के नासिक जिले में नासिकपंचवटी से (जहाँ शूर्पणखा की नाक कटी थी) १८ मील की दूरी पर ब्रह्मगिरि के निकट गोदावरी के किनारे है।<br>
 ३. श्रीकेदारनाथ हिमालय के केदार नामक शृंग पर स्थित हैं। शिखर के पूर्व की ओर अलकनन्दा के तट पर श्रीबदरीनाथ अवस्थित हैं और पश्चिम में मन्दाकिनी के किनारे श्रीकेदारनाथ विराजमान हैं।<br> 
 यह स्थान हरिद्वार से १५० मील और ऋषिकेश से १३२ मील दूर है। <br>
 ४. श्रीघुश्मेश्वर को घुसृणेश्वर या घृष्णेश्वर भी कहते हैं। इनका स्थान दौलताबाद स्टेशन से बारह मील दूर बेरूल गाँव के पास है।<br><br>
 <h1>Meaning of sloka 4:-</h1><br><br>
 जो मनुष्य प्रतिदिन प्रातःकाल और सन्ध्या के समय इन बारह ज्योतिर्लिंगों का नाम लेता है, <br>
 उसके सात जन्मों का किया हुआ पाप इन लिंगों के स्मरणमात्र से मिट जाता है॥ ४॥<br><br>
</body>
</html>